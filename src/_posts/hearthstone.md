---
category: 'gry karciane'
date: '12-03-2023'
title: 'Hearthstone'
excerpt: 'Pierwotnie Hearthstone: Heroes of Warcraft to kolekcjonerska gra karciana wyprodukowana i wydana przez Blizzard Entertainment. Gra oparta jest na modelu free-to-play z systemem mikropłatności, a głównym elementem rozgrywki są pojedynki online przeciwko innym graczom w serwisie Battle.net.'
thumbnail: '/images/posts/hearthstone/thumbnail.jpg'
isPopular: false
---

### Świat gry

Akcja gry dzieje się w świecie znanej gry _World of Warcraft_, lecz tworzy swego rodzaju spin-off serii. Miejscem akcji jest tajemnicza Karczma, stanowiąca neutralne miejsce, w którym zbierają się przedstawiciele wszystkich ras znajdujących się na Azeroth, lecz także i innych światów, jak chociażby tych z Rubieży. Przybysze opowiadają swoje historie, świętują rozmaite wydarzenia najczęściej związane z przebywaniem z najbliższymi oraz robią wiele innych rzeczy, przy tym jedząc i pijąc. Ponieważ Karczmarz rządzący tym miejscem, pomimo faktu że jest krasnoludem, nie należy do żadnej frakcji i jest całkowicie neutralny względem wszystkich potęg czy organizacji istniejących na Azeroth i dalej. Stąd obok siebie czas tutaj spędzają ludzie i orkowie, elfy Nocne i Krwawe, gnomy i gobliny oraz worgeni i nieumarli Porzuceni. Goście najczęściej grają w Hearthstone - grę nazwaną na cześć prastarego artefaktu zwanego **Kamieniem Powrotu**, umożliwiającego teleportację do karczmy, którą poszukiwacze przygód zowią domem.

W ramach gry wybierają oni klasę i bohatera, po czym stają do walki dzięki swojej talii kart i mają maksymalnie 10 klejnotów many, z czego przez w pierwszej turze każdy ma po jednym klejnocie, a z każdą kolejną ich liczba wzrasta o 1. Klasy są takie same co w MMORPG, a każda z nich ma swoją moc specjalną, jak również strony mocne i słabe. W grze wygrywa się, gdy któryś z przeciwników podda się lub jego życie spadnie do zera.

### Rozwój

Hearthstone stał się obiektem zainteresowania licznych deweloperów na rynku gier wideo, którzy rozpoczęli realizację własnych odpowiedników tej gry. Wśród nich znaleźli się między innymi autorzy serii The Elder Scrolls oraz Wiedźmin. Pierwszy twórca - ZeniMax Online Studios - zaprojektował grę o nazwie The Elder Scrolls: Legends i wydał ją 9 marca 2017 roku. Z kolei polski wydawca gier o Wiedźminie - CD Projekt RED - zawarł w trzeciej części trylogii pod nazwą Dziki Gon minigrę o nazwie _Gwint_, która 23 października 2016 roku doczekała się z kolei pełnoprawnej darmowej wersji pod nazwą _GWINT: Wiedźmińska Gra Karciana_.
